---
title: "Come essere un buon intervistatore"
date: 2020-09-17T12:39:10+02:00
draft: true
categories: ["Interviews"]
tags: ["interviews", "best practises"]
---

Durante gli ultimi due anni mi sono ritrovato molto spesso a dover *colloquiare* qualcuno. Memore di alcune brutte esperienze passate, mi sono ripromesso di fare del mio meglio: volevo che le persone intervistate si sentissero a proprio agio parlando con me.

Cosa consiglierei al me stesso di due anni fa?

## 1. Non mettere in difficoltà il candidato

- Prima cosa: **sii gentile**.

- **No a domande cervellotiche**, ma si ~~a Valsoia~~ a domande sfidanti. Qual è il punto di chiedere quante palline da golf possono stare in un autobus? Proponi un piccolo *refactoring* o un esercizio algoritmico da risolvere insieme.

- Prova a **guidare verso la soluzione**: fai domande di *follow up*, ma capisci quando fermarti con l'approfondimento.

## 2. Conosci chi hai davanti

- **Sii sempre preparato**: fai i compiti a casa e preparati per il colloquio, comincia a conoscere il candidato attraverso il suo curriculum, il suo profilo Linkedin, Github, ...

- Dimostrati interessato. Prova a citare qualcosa che ti è piaciuto del CV o un progetto su Github. 

## 3. Rappresenta la tua azienda

- Ricorda che anche il candidato si sta formando un'idea sull'azienda, e tu la stai **rappresentando**.

- **Vendi il brand**: ogni candidato è un tuo potenziale cliente.

## 4. Non fare il fenomeno, non lo sei

- Non sei il massimo esperto di tutto, ed è perfettamente ok. Prendi ogni colloquio come un'opportunità per imparare (soprattutto quando parli con persone con molta più esperienza).

- Prendi nota di ciò che discuti durante l'intervista: la tua memoria fa schifo!

## 5. Migliorati costantemente

- Fai **shadowing** più che puoi! Impara dagli altri intervistatori ed invitali ai tuoi colloqui per farti dare feedback.

- **Combatti il bias**. La cosa peggiore che possa capitare è avere un gruppo di persone simili. La diversità apre la mente!

## Conclusione

Questi sono i consigli che avrei voluto ricevere all'inizio della mia avventura da *interviewer*. Ma la strada verso la perfezione è ancora lunga. Se avete consigli da condividere con me, contattatemi!